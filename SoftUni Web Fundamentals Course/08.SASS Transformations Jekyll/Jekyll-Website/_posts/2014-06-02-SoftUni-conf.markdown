---
layout: post
title:  "Feedback от СофтУни Конф Май 2014"
date:   2014-06-02 23:52:38
categories: softuni-conf
---
![Конференция Боровец](/images/softUniConf.jpg) 

Над 180 души се включиха в първия СофтУни Конф 2014, който се проведе между 16-18 май в хотел Рила, Боровец. Програмата беше разнообразна и включваше както лекции за интересни софтуерни технологии и платформи, така и забавления и спорт - йога, социални умения край басейна и други. Пълната програма можете да разгледате тук. Можете да гледате видео от лекциите от конференцията и в Youtube канала ни.

Помолихме част от участниците в СофтУни Конф да ни кажат какво мислят за събитието и за целта им пратихме анкета, която да попълнят. 78 човека отговориха на призива ни, за което им благодарим. Тук можете да разгледате обобщените резултати.

97% от взелите участие в анкетата са отговорили, че конференцията им е харесала много/изключително много. Лекторите, както и темите, които те са представили са оценени с 4 и 5 от общо 5 точки от болшинството от анкетираните. 96% от хората твърдят, че биха се записали и на следващ СофтУни Конф. 

Сред най-харесваните лектори се нареждат Светлин Наков, Кристалин Чавдаров, Николай Костов, Ивайло Кенов, Константин Данков, Димитър Иванов, Лазар Радков. 

Повечето хора похвалиха организацията ни, но се оплакаха от твърде много теми. Ще се съобразим с това в бъдеще и ще гледаме да има по-малко на брой лекции, но с по-конкретен фокус. Много от участниците се радват на възможността, която са имали да се запознаят с хора със сходни до техните интереси, както и да научат нови неща.

Благодарим от сърце и на спонсорите ни: XS Software, Суперхостинг.БГ, Komfo, SoftConsultGroup, pCloud и Информационно обслужване.

Снимки от събитието можете да разгледате тук.

Очакваме с нетърпение следващия СофтУни Конф! Вие ще се присъедините ли пак? :)