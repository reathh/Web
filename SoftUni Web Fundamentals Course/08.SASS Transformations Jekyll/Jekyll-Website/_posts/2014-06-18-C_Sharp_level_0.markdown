---
layout: post
title:  "Ниво #0 стартира на 5 юли"
date:   2014-06-18 23:52:38
categories: CSharp-level-0
---

СофтУни удължава срока за кандидатстване за Ниво #0 (подготвителен курс по основи на програмирането с езика C#) до 3 юли. Курсът стартира на 5 юли. Тези от вас, които са кандидатствали до 17 юни, вече са уведомени по майл. Тези, които не са се регистрирали, могат да го направят и да попълнят формата за кандидатстване: [http://softuni.bg/apply)](http://softuni.bg/apply). Може да изберете една от двете форми на обучение: присъствено или онлайн.

Началото на курса е 5 юли. Продължителността му е два месеца, като занятията се провеждат веднъж седмично (събота) от 18:00 до 22:00 часа. Информация за това, което се изучава по време на курса, може да видите тук.

След края на Ниво #0, се явявате на изпит, който е едновременно и приемен за Ниво #1. На изпита ще може да се ползва език за програмиране по избор: C#, C/C++, Java или JavaScript. Може да се запишете и директно за изпита и да пропуснете подготвителното ниво (може да посочите това във формата за кандидатстване като изберете онлайн обучение за ниво #0). Примерни задачи за изпит може да видите тук. 

След първия месец на обучение (Ниво #0), ще се събира такса в размер на 50 лева за изпита в края на нивото. Тъй като Ниво #0 е безплатно, тази сума ще се приспадне от таксата за присъствено обучение, като вместо 480 лева, ще платите 430 лева. Това се отнася и за онлайн обучението – вместо 150 лева, ще платите 100 лева.

Позволено е да се запишете за Ниво #0 повторно (ако вече сте записани за майския курс). Позволено е и да сте записани в Ниво #0 и в Ниво #1 едновременно (ако искате да затвърдите знанията и уменията си по C#).
