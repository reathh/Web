---
layout: page
title: Курсове
permalink: /course/
---

От юни месец, СофтУни предлага обучение по три нови курса: HTML/CSS, PHP/MySQL и Photoshop. Те са подходящи за напълно начинаещи , които никога не са се занимавали с програмиране или дизайн преди.  Срок за записване и плащане: 4 юни.

<strong>HTML/CSS</strong> курсът ще ви научи как да създавате и стилизирате уеб страници. След завършване на курса ще имате пълни познания в основите на уеб дизайна и програмирането на уеб страници (front-end). Ще можете да създавате статични уеб страници и ще знаете как да ползвате похвати, използвани за дизайн на страници. Курсът стартира на 7 юни 2014 г. и ще се провежда всяка събота от 10:00 до 14:00 ч. в продължение на 12 седмици. Курсът завършва с изпит, след който се издава и сертификат. Трейнър на курса е Константин Данков. Той е front-end разработчик с внимание към детайла и интерес към уеб и UI дизайн. Занимавал се е с доста технологии, измежду които HTML, CSS, Photoshop, SEO, WordPress, JavaScript и други. Коко се включи в СофтУни Конф Май 2014 с лекции на тема „Как да си направим сайт с WordPress?“ и „Работа с GitHub - практическо въведение“.  За повече информация, програма на занятията, както и записване, отидете тук . 

<strong>PHP/MySQL</strong> курсът ще ви научи да създавате динамични интерактивни уеб страници, използвайки скриптово програмиране под PHP и възможност за бази данни под MySQL. По време на курса ще придобиете умения по основи на уеб програмирането (back-end), ще се научите да използвате бази данни и универсалния език SQL. Курсът ще стартира на 7 юни 2014 г. и ще се провежда всяка събота от 14:00 до 18:00 ч. в продължение на 12 седмици. Курсът завършва с изпит, след който се издава и сертификат. Трейнър на курса е Марио Пешев. Той е WordPress консултант и технически ръководител в DevriX. Занимава се със софтуерна разработка на различни платформи и води обучения по програмиране от 2006-та година насам. Марио е сертифициран Java програмист, но има солиден опит и с PHP и Python, както и с други скриптови езици. В последно време се изявява активно по WordPress събития по света и в България, като сред обученията му през последните години са и тренинги в CERN, Швейцария, както и Saudi Aramco в Саудитска Арабия. Силен привърженик на отворените технологии, Марио подпомага различни проекти с отворен код, включително и ядрото на WordPress, което е в основата на десетки милиони сайтове по света. Марио е водил и семинар в СофтУни на тема "Debugging WordPress". За повече информация, програма на занятията, както и записване, отидете тук . 

Курсът <strong>Web design</strong> и работа с Photoshop ще ви покаже различните възможности и инструменти, които Photoshop предлага за професионална работа. Не проста обработка на снимки или колажи, но професионални похвати, използвани във фотографията, уеб дизайн, печатен дизайн и други. Уменията, които ще придобиете, имат широко приложение в много професии. Курсът ще стартира на 15 юни 2014 г. и ще се провежда всяка неделя от 14:00 до 18:00 ч. в продължение на 12 седмици. Курсът завършва с изпит, след който се издава и сертификат. Трейнър на курса е Кристалин Чавдаров. Той уеб дизайнер с дългогодишен опит. Кристалин е създател на Kiwi Design, както и организатор на Националното състезание по ИТ и визуални изкуства "Аз мога тук и сега". Той се включи в СофтУни Конф Май 2014 с лекция на тема "Основи на уеб дизайна и работа с Photoshop". За повече информация, програма на занятията, както и записване, отидете тук. 

HTML/CSS и PHP/MySQL се предлагат и в присъствена, и в онлайн форма на обучение. Курсът Web design и работа с Photoshop се предлага само в присъствена форма. Плащането става по 4 начина: в брой на място в залата ни, по банков път, чрез ePay и чрез EasyPay. Срок за записване и плащане: 4 юни.

Онлайн обучението не изисква да сте пред компютъра по време на провеждане на занятието. Ние записваме всички лекции и ги качваме на сайта и в YouTube канала ни. Вие след това можете да ги гледате в удобно за вас време. 